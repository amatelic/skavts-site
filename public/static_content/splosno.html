<article class="skavt-post">
  <h3>Kaj je skavtstvo</h3>
  <p>Skavtstvo je svetovno gibanje mladih. Njegov začetnik je Robert Baden-Powell, prve korake v skavtstvu za dekleta pa je naredila njegova sestra Agnes. Baden-Powell pa je zasnoval tudi deset skavtskih zakonov, ki so skavtom v vodilo v življenju. Najvažnejši zakon je, da mora skavt vsak dan narediti eno dobro delo. Skavti postanemo ob slovesni skavtski obljubi, ko prejmemo tudi rutko, glede na starost pa smo razdeljeni v tri starostne veje. V Sloveniji smo skavti združeni v krajevne enote (skavtske skupine ali stege), ti so povezani v nacionalna združenja (slovenski skavti smo združeni v ZSKSS - Združenje slovenskih katoliških skavtinj in skavtov), nacionalna združenja pa so članice svetovnih skavtskih organizacij (ZSKSS je članica WAGGGS - World Association of Girl Guides and Girl Scouts). Nazunaj smo prepoznavni po rutkah, opečnato oranžnih srajicah in modrih hlačah.</p>
</article>

<article class="skavt-post">
  <h3>Skavtski zakoni</h3>
  <p>
1.Skavt(inja) si šteje v čast, da si pridobi zaupanje.
2.Skavt(inja) je zvest(a) Bogu in domovini.
3.Skavt(inja) pomaga bližnjemu in naredi vsak dan vsaj eno dobro delo.
4.Skavt(inja) je prijatelj(ica) vsakomur in vsem skavtinjam in skavtom brat (sestra).
5.Skavt(inja) je plemenit(a).
6.Skavt(inja) spoštuje naravo in vidi v njej božje delo.
7.Skavt(inja) uboga svoje starše in predstojnike ter vestno opravlja svoje dolžnosti.
8.Skavt(inja) si v težavah žvižga in poje.
9.Skavt(inja) je delaven(a) in varčen(a).
10.Skavt(inja) je čist(a) v mislih, besedah in dejanjih.</p>
</article>
